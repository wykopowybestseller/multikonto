\chapter{Życie VIII}
\chapterAuthor{Pzanty}

Kurz w~nosie, zimna podłoga. Powstrzymałem kichnięcie. Mój boże, w~tamtym ciele… byłem dziewczyną. Żyłem sobie ciałem młodej, widziałem się w~lustrze. Teraz wydawało mi się to obrzydliwie kuszące. Czułem się pewniejszy niż w~tamtej małej główce. Musiałem leżeć. Nie ruszać się, nie wstawać, nie otwierać oczu. Jak umówione, czekać na sygnał. Nade mną rozbrzmiewały głosy.

---~Nie naga jeszcze jestem, lecz w~ubraniu. Weź mnie.

---~Skończ tę serenadę, dobrze?

Usłyszałem kroki, but tupnął przy uchu.

---~Nie naga jeszcze jestem…

---~Skończ! 

Cisza. 

Poderwałem się nagle z~ziemi, ledwo otwarłszy oczy złapałem dziewczynę za szyję, drugą ręką dociskając brzuch. W~ciemności, gdzieś niżej, błysk okularów. Mimo światła reflektorów dostrzegłem pełną salę ludzi. To publiczność. Publiczna egzekucja? Nie… Nie jestem żadnym chanem czy chińskim wojownikiem, nie tym razem. Dziewczyna nie próbowała uciec,  więc rozluźniłem uchwyt. Ona raczej drżała, ogrzewała mnie sobą. Bardzo dokładnie, dreszcz po dreszczu. Ja sam byłem nagi. Zupełnie. A~ona pachniała coraz intensywniej. Wydusiłem z~siebie…

---~Ale ja nagi jestem kobieto. I~moje ty dziecko urodzisz tej nocy. Moją chwałę głosić będą twe usta i~w me… ---
poczułem podniecenie. Napływ krwi. Stało się coś niedobrego. Kiedy jeszcze nie całkiem stałem się nową osobą, wydawało mi się, że wiem wystarczająco dużo. Miałem uważać, a~teraz fikcja stała się faktem. Trzymałem swoją twarz blisko niej. Poczułem jej łzy. Spływały aż do ręki. Cokolwiek się stanie… Ale już się stało. Idziemy dalej.

---~I~teraz, gdy już Cię napełniłem, zetknij się z~ziemią i~czekaj na swój czas.

Co za durnowaty tekst. Rzuciłem nią jak w~scenariuszu, na ziemię. Chyba zbyt mocno. Byliśmy na scenie już sami. Kurtyna opadła, a~z~dołu rozległy się pierwsze brawa.

---~Kurwa, chyba przegiąłem. Ale ponoć nie ma przegięcia. Nic Ci nie jest?

Ale ona leżała na ziemi. Nie całkiem naga? Była rozebrana wystarczająco. Seks na scenie, to dopiero szok. Ale ta denna publika już wszystko widziała. Czekali dziś na morderstwo. Chore skurwysyny. Coraz lepiej rozumiałem nową osobę. Nowe ciało, nowe myśli. Współczucie wobec dziewczyny mijało. Leży, popłacze. Potem się pomartwię. Ruszyłem za kulisy, z~myślą o~piciu. Tam  już nikogo nie było. W~powietrzu unosił się smród papierosów. Włożyłem płaszcz. Leżał na ziemi, bo jakiś idiota nie patrzył. Miałem wyjść, ale na scenie paliło się jeszcze światło. No tak, Agnieszka.

---~Co do kurwy? Agnieszka? 

Nie odpowiadała. Wróciłem na scenę, kurtyna zaciągnięta. W~tym dziwnym teatrze ludzie dostają po flaszce wódki i~są wypraszani zaraz po występie. Żadnych gratulacji, kwiatów. Teatralna sekta dla czubków. 

---~Agnieszka, kurwa, nie rób sobie jaj. Nic się nie stało.

Zza przeciwległej kulisy usłyszałem dziwne stękanie. Odsłoniłem czarny materiał. Agnieszka leżała na ziemi z~zawiązaną linką na szyi. Nie wytrzymała nawet pod ciężarem jej kruchej figury. Agnieszka to miała farta.

---~Wstawaj Agnieszka, do reszty Cię pojebało? 

Podniosłem ją śmiejąc się do rozpuku.

---~Agniesia. Popłakała się na występie i~chciała sobie krzywdę zrobić. Pomyśl co by było jakbyś musiała wyjść się ukłonić. Musielibyśmy chyba Cię pobujać, żeby publika nie padła na zawał. Myślisz, że by uwierzyli? Bez znaczenia. Te chore skurwysyny zanudziłyby się na śmierć widząc coś takiego. Oni by chcieli obrzydliwości od buzi po tyłek.

Tak miało być drodzy państwo. Ale teraz było pusto i~cicho. I~dziwnie zaczęło być. Bo widziałem ludzi palących papierosy. Tam gdzie leżał wcześniej płaszcz, zaraz przy stole, było kilka foteli. Na nich siedzieli ci nałogowi palacze. Nad Agnieszką, teraz leżącą już na stole, stał doktor. Reperował jej ścięgna i~zaglądał do czaszki. Nie przerywając operacji, uniósł głowę i~zwrócił się do mnie.

---~Pan przebił na wylot. Widzi pan tu, co ona ma? Co ona ma w~głowie? Widzi pan, co ona widziała? 

W jej oczach nie dostrzegłem śmierci. Ciągle te łzy. Ludzie siedzieli na fotelach, palili wciąż papierosy. Doktor Tulp sprawdzał coś przy jej uchu. Uśmiechnął się tak mocno, że pękła mu głowa obryzgując twarz Agnieszki tym co miał w~środku. A~wszyscy dookoła się śmiali. Też się zaśmiałem. Zapaliłem, sięgając wcześniej do wewnętrznej kieszeni płaszcza. Zacząłem rozumieć. Ktoś nas wszystkich naćpał przed występem. Zrobiło mi się słabo w~nogach. Zrobiłem poważną minę, a~Ci się Ciągle śmiali.

---~Co się śmiejecie? Zaraz was wszystkich pozabijam, ale najpierw sam sobie umrę.

Ktoś nas naćpał i~otruł. Kurtyna opadła. Nowe ciało. Dobrze, że nie byłem tą Agnieszką.
